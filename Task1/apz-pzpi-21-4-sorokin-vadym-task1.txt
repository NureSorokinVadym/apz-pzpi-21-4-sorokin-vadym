	1.1 Background (Передумови)

Фітнес-індустрія переживає бум, завдяки зростанню популярності здорового способу життя та доступності технологій. Люди стають все більше усвідомлювати важливість фізичної активності та шукають способи відстежувати свої тренування, досягати цілей та залишатися мотивованими.
Існує безліч фітнес-додатків та трекерів, доступних на ринку, які пропонують різні функції та можливості. Однак багато з них є складними у використанні, не мають персоналізованого підходу або не пропонують достатньої мотивації та підтримки. Наша програма ставить на меті створити новий та прогресивний спортивний досвід з системою нагород, підтримки користувачів спільнотою та можливістю спортивним залам додатково встановлювати свої правила, нагороди тощо.
"SportChallenger" – це нова програмна система, яка прагне стати новатором у світі застосунків для спортсменів, пропонуючи інноваційний та що захоплює підхід до фітнесу.

    1.2 Business Opportunity (Бізнес-можливості)

	Конкурентами у цій галузі спорту є Nike Run Club, Fitbit та Strava.
	Nike Run Club (NRC) – це застосунок для бігунів всіх рівнів підготовки: від початківців до марафонців. Серед основних функцій відстеження пробіжок (дистанція, темп, час), GPS-трекінг маршрутів, програми тренувань для бігунів, віртуальні забіги та змагання з друзями. Перевагою є популярність застосунку серед бігунів, пропонує структуровані програми тренувань, велика бігова спільнота. 
	Fitbit використовують люди з широким спектром цілей щодо здоров'я та фітнесу, включаючи відстеження активності, сну, харчування та ваги. Серед головних функцій відстеження кроків, пройденої відстані, спалених калорій, якості сну, моніторинг пульсу, нагадування про рух. Деякі моделі гаджетів від Fitbit також пропонують GPS-трекінг та інші функції. Перевагою є універсальність застосунку для загального оздоровлення, широкий спектр моделей браслетів та годинників на різний смак, зручний моніторинг різних показників здоров'я.
	Strava – це популярний додаток для відстеження тренувань, який використовують спортсмени різних видів спорту, включаючи біг, їзду на велосипеді, плавання, піші прогулянки, лижі та багато іншого. Є можливість аналізувати свої тренування, ділитися своїми успіхами з друзями та підписниками, знаходити мотивацію у спільнотах. Серед переваг є велика кількість видів спорту, детальна аналітика успіхів та велика й активна спільнота.
	Серед недоліків конкурентів можна назвати обмежену орієнтованість, як от в Nike Run Club тільки на бігунів, або те що деякі функції можуть потребувати преміумпідписки, фокус на загальному оздоровленні, а не на інтенсивних тренуваннях. Також варто зазначити що застосунки можуть бути складними для новачків, як до прикладу, Strava.
	Зважаючи на системи конкурентів, можна виділити відмінності та переваги нашого проєкту:
ігровий та захоплюючий формат тренувань;
персоналізовані плани тренувань на основі різних видів фітнесу;
гейміфікація для підвищення мотивації;
спільнота користувачів для підтримки;
штучний інтелект для адаптації та оптимізації тренувань;
невелика вартість впровадження програмної системи.
	Наша модель монетизації передбачає отримання прибутку завдяки співпраці зі спортзалами, які будуть імплементувати наш застосунок у своїх спортзалах. Також планується преміум підписки з розширеними функціями та реклама партнерських програм.

2.1 Vision Statement (Окреслення концепції)

	SportChallenger – це інноваційний фітнес-додаток, який робить тренування захоплюючими, персоналізованими та ефективними, допомагаючи людям досягати своїх цілей у фітнесі та покращувати загальне самопочуття.
	Ми прагнемо стати лідером на ринку фітнес-додатків, пропонуючи користувачам унікальний досвід. Завдяки ігровому формату тренування будуть цікавішими, загалом підвищиться мотивація займатися спортом. Високий рівень персоналізації та штучний інтелект допоможуть підлаштувати застосунок та спростити його використання для кожного, на основі аналізу успіхів давати рекомендації стосовно подальших кроків. Окремим пунктом в нас є взаємодія зі спортзалами, які зможуть додавати свої нагороди, завдання, активності до застосунку у їх закладі.
	Також одним з важливих елементів буде створення спільноти, можливостей для об’єднання, проведення групових занять. Таким чином користувачі будуть мотивувати один одного, отримувати колективний незабутній досвід. Завдяки доступності на різних платформах, спортсмени зможуть комунікувати та тренуватися за будь-яких умов, що також збільшує сфери використання нашого застосунку.
		SportChallenger – це не просто фітнес-додаток, це новий спосіб життя, який допоможе людям досягти своїх цілей у фітнесі, стати більш здоровими та щасливими.

2.2 Major Features (Головна функціональність)


	MF-1: Реєстрація та профілі користувачів: Можливість реєстрації користувачів, створення профілів та керування інформацією про себе.
	MF 2: Ігрові тренування: Тренування будуть представлені у вигляді захоплюючих ігор та викликів, які зроблять їх цікавішими та мотивуючими. Користувачі зможуть змагатися з друзями та іншими користувачами, отримувати нагороди та відстежувати свій прогрес.
	MF-3: Відстеження прогресу: Додаток буде автоматично відстежувати ваші тренування, спалені калорії, пройдену відстань та інші показники. Ви зможете бачити свій прогрес з часом та отримувати мотивацію для досягнення своїх цілей.
	MF-4: Безпека даних: Забезпечення високого рівня безпеки та конфіденційності інформації користувачів завдяки шифруванню даних.
	MF-5: Штучний інтелект: Штучний інтелект буде використовуватися для адаптації тренувань до вашого прогресу, рівня фізичної підготовки та вподобань. Штучний інтелект також буде надавати вам персоналізовані рекомендації та підтримку..
	MF-6: Спільнота: SportChallenger буде мати активну спільноту користувачів, які мотивують та підтримують один одного. Ви зможете ділитися своїми досягненнями, досвідом та отримувати поради від інших користувачів..
	MF-7: Підтримка мультимовності: Можливість використовувати застосунок на різних мовах для зручності користувачів.
	MF-8: Доступність на різних платформах: Додаток буде доступний на різних платформах (мобільні пристрої, веб-сайти), щоб користувачі могли тренуватися де завгодно і коли завгодно.
	MF-9: Підтримка різних видів спорту: SportChallenger буде підтримувати широкий спектр видів спорту, включаючи біг, їзду на велосипеді, плавання, силові тренування, йогу та багато іншого.
	MF-10: Гнучкість: У спортзалів буде можливість додавати свої налаштування до застосунку.

3.1 Scope of Initial Release (Рамки первинного випуску)

	Серверна (back-end) частина повинна включати:
реєстрацію та авторизацію користувачів: реалізація системи реєстрування користувачів та сервісу входу з підтримкою різних груп користувачів та прав доступу;
ігрові тренування: різноманітні ігрові тренування, які роблять фізичну активність цікавою та захопливою, нагороджувати за досягнення;
сповіщення користувачів: відправлення сповіщень користувачам про те що вони давно не були в спортзалі, загалом різницю проведеного часу там в порівнянні з минулим тижнем;
захист даних: захист особистих даних користувачів та інформації про пацієнтів;
спільнота: створення активної спільноти користувачів, які мотивують та підтримують один одного, базові функції огляду облікового запису іншого користувача, можливість надіслати повідомлення;
адміністрування системи: управління користувачами системи, управління  даними системи, створення резервних копій налаштувань та даних, експорт та імпорт даних та налаштувань.
	Smart пристрій частина повинна включати:
збір і відправлення даних: збір і відправлення даних про пульс та тиск спортсмена на серверну частину.
	Сайт (front-end) частина повинна включати:
реєстрація та вхід користувачів: сторінки авторизації та реєстрації;
панель керування: для тренерів можливість управління заняттями та відвідувачами, для спортзалу управління тренерами та відвідувачами, продовження їх абонемента тощо;
адмінпанель: панель, що дозволяє управління користувачами системи, управління  даними системи, створення резервних копій налаштувань та даних, експорт та імпорт даних та налаштувань, управління сертифікатами;
локалізований та інтернаціоналізований інтерфейс: підтримка української та англійської мови, використання інтернаціональних кодових таблиць символів, локалізоване обчислення та формат дати та часу, підтримка локального та універсального часу.
	Мобільна частина повинна включати:
реєстрація та вхід користувачів: сторінки авторизації та реєстрації;
перегляд занять: перегляд інформації про тренування;
взаємодія зі спільнотою: можливість написати повідомлення іншим користувачам
рекомендації від системи: перегляд рекомендацій для наступних тренувань;
сповіщення про нагороди: сповіщення про отримання нагороди за заняття;
локалізований та інтернаціоналізований інтерфейс: підтримка української та англійської мови, використання інтернаціональних кодових таблиць символів, локалізоване обчислення та формат дати та часу, підтримка локального та універсального часу, метричних одиниць вимірювання.


3.2 Scope of Subsequent Releases (Рамки наступних випусків)


	Серверна (back-end) частина може включати:
аналітика та статистика: реалізація аналітики хвороб пацієнтів, надання звітів про стан для користувачів та адміністраторів;
відстеження прогресу: автоматичне відстеження тренувань, спалених калорій, пройденої відстані та інших показників;
відгуки про сервіс: можливість користувачам залишати відгуки про наш сервіс;
зберігання історії хвороб: зберігання історії про усі хвороби та госпіталізації;
просунутий штучний інтелект: професійніші алгоритми для рекомендацій занять користувачам.
	Smart пристроїв частина може включати:
автоматичне внесення вправ до системи: можливість за допомогою камери аналізувати діяльність людини та вносити це автоматично;
	Сайт (front-end) частина може включати:
просунуте управління заняттями: можливість створення персональних посилань, гнучких графіків, домашніх завдань тощо;
перегляд аналітики та статистики: можливість перегляду аналітики отримання звітів про роботу для користувачів та адміністраторів, даних датчиків протягом визначеного часу;
відгуки про сервіс: можливість користувачам залишати відгуки про наш сервіс;
пошук і фільтрація спортсменів та тренерів: реалізація пошуку та фільтрації за різними критеріями.
	Мобільна частина може включати:
аналіз даних: можливість продивлятися графіки, наприклад кількість часу у спортзалі протягом різних днів, середній пульс та навантаження, час, проведений на тренажерах;
перегляд інформації про спільноту: список груп, спільних тренувань, можливість долучитися до них;
перегляд історії занять: можливість перегляду користувачем історії своїх попередніх занять та інформації про них.

4.3 Operating Environment (Робоче середовище)

Системою зможуть користуватися люди з будь-якої країни. Користувачі повинні мати безперервний доступ до системи. Це буде досягнуто завдяки хмарним сервісам vercel або подібними.
Також важливо розширити доступність застосунку завдяки локалізації (українська та англійська мови) та інтернаціоналізації (міри ваги, довжини тощо). 
Оскільки застосунок працюватиме в різних країнах, важливо врахувати різницю в часових поясах та представленні часу.
Дані будуть зберігатися в базі даних PostgreSQL. Доступ до даних здійснюватиметься за допомогою SQL запитів певною частиною застосунку. Також для обміну між контейнерами буде використовуватися база даних Redis. Для створення резервних копій даних користувачів буде використовуватися SQLite, що зберігає дані у файлах.
Для розробки серверної частини буде використано технології Docker та Docker Compose для створення системи контейнерів та взаємодії між ними. Для взаємодії з запитами та надсилання статичних файлів буде використовуватися вебсервер Nginx, для обробки запитів буде використовуватися мова програмування Rust з бібліотекою rocker.rs. Для реалізації штучного інтелекту буде використовуватися мова програмування Python з бібліотеками sklearn та подібними. Середовищем розробки буде NeoVim.
Для розробки Smart пристрій частини буде використовуватися Arduino. Середовищем розробки буде NeoVim, що використовує мову програмування Rust з бібліотекою reqwest. Показники будуть симулюватися за допомогою випадкових чисел або підготовлених даних.
Для розробки вебзастосунка буде використано фреймворк Flutter на мові Dart. Середовищем розробки буде NeoVim.
Для розробки мобільної частини буде використано технології Jetpack Compose(мова програмування Kotlin). Середовищем розробки буде Android Studio.

